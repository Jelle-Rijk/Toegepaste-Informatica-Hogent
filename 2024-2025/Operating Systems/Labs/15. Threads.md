# Threads in Java

Threads opstarten kan op twee manieren:

- Extend `Thread` en gebruik de start-methode van de subklasse om de thread te starten. Je moet dan de run()-methode overriden (de standaard run-methode van `Thread` doet niets)
- Implement de `Runnable` interface en geef het object mee aan de constructor `Thread(Runnable runnable)`

De tweede manier is de meest flexibele en de meest gebruikte.
Om de thread effectief te runnen moet je de Thread.start() methode gebruiken.

Je kan Thread.isAlive() gebruiken om te checken of de thread nog bezig is.

## Sleep

Met de sleep() method kunnen threads gepauzeerd worden, de pauze is niet de precieze opgegeven tijd (dit komt door limieten vanuit de OS).

Als een thread slaapt en het wordt onderbroken door een interrupt, wordt een `InterruptedException` gegooid.

## Interrupts

Met de interrupt()-method kan je een Thread een signaal geven dat het iets anders moet gaan doen. Wat dat is, moet je zelf in de Thread programmeren.

Je kan ook checken of een Thread interrupted is met `Thread.interrupted()`, dit is handig wanneer je een langere Thread hebt waarin geen methodes zitten die InterruptedExceptions gooien (je kan die natuurlijk wel zelf gooien).

## Joins

Met de otherThread.join()-methode kan je ervoor zorgen dat de huidige Thread wacht tot otherThread klaar is.
