<h1> Strategiekeuze </h1>

# Missie als leidraad

De missie moet aansluiten bij de reden van bestaan en moet in de tijd relevant blijven.

vb. Niet "maken van koetsen", maar "duurzame mobiliteit" (-> maken van koetsen veranderde in maken van auto-onderdelen)

Een missie:

- geeft een **opdracht** en omschrijft de **bestaansreden**
- benoemt **kernwaarden**
- stuurt de **continuïteitskring**
- **bakent** de activiteiten van de organisatie **af**

Als een bedrijf nieuwe producten op de markt wil brengen, moet het eerst kijken of de producten binnen de missie-omschrijving passen.

De missie functioneert als een uitnodiging voor belanghebbenden om mee te werken aan het project van de organisatie. Helpt bij het uitdragen van de identiteit van het bedrijf.

## Kenmerken van een goede missie

(Niet alle kenmerken kunnen steeds aanwezig zijn - streef naar minimaal enkele)

- **M**arktgeoriënteerd (= de klant staat centraal)
- **I**nspirerend
- **S**ummier
- **S**pecifiek
- **I**jverig
- **O**mstreden (= voer voor discussie)
- **N**alatenschap (= voor een betere toekomst)

# Strategische opties

Er moet steeds rekening gehouden worden met de dynamische omgeving om de continuïteit te verzekeren. <br>
_vb. het is belangrijk af te wegen of je moet inzetten op je sterktes of dat je moet compenseren voor je zwaktes_

## Doelen en doelstellingen

**Doel** = **kwalitieve** omschrijving van een beoogd resultaat (vb. marktleider worden)<br>
**Doelstelling** = **kwantitatieve** omschrijving van het beoogde resultaat (vb. 20% omzetgroei tegen 1/1/2026)

-> Doelstellingen zijn belangrijk voor een conretere check in de PDCA-cyclus.

Doelstellingen moeten gerealiseerd worden volgens SMART (zelfde als onderwijs: Specifiek, Meetbaar, Aanvaardbaar, Realistisch, Tijdsgebonden) <br>
_Op het examen wordt inschatten van aanvaardbaar of realistisch niet verwacht, gezien je hiervoor de markt heel goed moet kennen -> vermeld n.v.t. of 'de informatie is niet aanwezig in het voorbeeld' _

## Groeistrategieën van Ansoff

-> Mogelijkheden om omzet en winsten te verhogen door nieuwe klanten te werven.

_Als Ansoff besproken moet worden op het examen, moet je de hele matrix bespreken_

|                         | **Bestaande markten** | **Nieuwe markten** |
| ----------------------- | --------------------- | ------------------ |
| **Bestaande producten** | Marktpenetratie       | Marktontwikkeling  |
| **Nieuwe producten**    | Productontwikkeling   | Diversificatie     |

> "Bestaand" en "nieuw" moeten vanuit het standpunt van het bedrijf bekeken worden. Het doet er dus niet toe of de markt/het product al lang bestaat, maar of de markt/het product nieuw is voor het bedrijf.

### Marktpenetratie

Groei nastreven van bestaande producten. <br>
Doel = huidig marktaandeel vergroten

Bij snelgroeiende markten probeer je de nieuwe klanten te werven. Bij markten die niet snel groeien, probeer je de bestaande klanten meer te doen kopen. (vb. door vergroten van de verpakking / aanbiedingen zoals 2+1 gratis)

### Marktontwikkeling

Hoger risico dan marktpenetratie doordat het bedrijf met zijn bestaande producten nieuwe markten gaat betreden (= andere soorten klanten). <br>
= een soort leerproces

Die nieuwe markten kunnen verschillende vormen aannemen. vb:

- Geografisch gebied - Het bedrijf breidt uit naar een ander land
- Ander segment bedienen - Het bedrijf biedt een andere soort behoeftbevrediging aan (vb. Niet-prikkende shampoo eerst voor baby's - daarna Johnson's Baby Shampoo gemarket aan vrouwen)

### Productontwikkeling

Het bedrijf gaat (voor het bedrijf) nieuwe producten verkopen aan hun bestaande klanten.

- Nieuwe producten introduceren ter vervanging van oude (vb. nieuw model auto, nieuwe spelconsole). Risico is vrij beperkt.
- Volledig nieuw product voor de onderneming (vb. Microsoft verwerkt overal Copilot in). Draagt meer risico - de markt kan negatief reageren.

### Diversificatie

Hoogste risico van alle strategieën -> Je introduceert een nieuw product op een nieuwe markt.

> Let op!
>
> Het onderscheid tussen een bestaande en nieuwe markt is hier voor interpretatie vatbaar. <br>
> Een bedrijf heeft al personenwagens, maar maakt nu voor het eerst specifiek een stadswagen. Je kan dit zien als een bestaande markt (personenwagens) of een nieuwe markt (stadswagens).
>
> Op het examen moet je je keuze steeds motiveren.

Soorten diversificatie:

- Verwante diversificatie: Vergelijkbaar met het bestaande assortiment (vb. de stadswagens van hierboven - als je dit als nieuwe markt interpreteert | vb. bpost verdeelt pakjes aan huis in België, het kocht Staci in Frankrijk op dat leveringen tussen bedrijven regelt)
- Niet-verwante diversificatie: Nieuwe producten verschillen in grote mate van huidige business (vb. Mars die AniCura opkoopt)

## Waardestrategieën van Treacy & Wiersema

Treacy en Wiersema onderzochten op welke manier klanten waarde ervaren. Op basis daarvan formuleerden ze drie waarden.

Klanten verwachten eigenlijk dat deze drie waarden altijd in zekere mate aanwezig zijn. Als een product voor één van de waarden onder de drempelwaarde ligt (= niet marktconform is), zal het waarschijnlijk niet overleven op de markt. <br>
_vb. VRT weet dat minder mensen klassieke televisie kijken omdat ze meer customer intimacy willen -> antwoord hierop was VRT MAX om de drempelwaarde te halen (ze willen namelijk geen volledige streamingdienst worden)._

Eens je de drempelwaarde haalt, moet je één van de strategieën kiezen waarin je wil uitblinken om een concurrentievoordeel te bekomen.

### Operational Excellence (= focus op proces)

Voldoende kwaliteit, redelijke prijzen. <br>
Koopgemak primeert -> De waargenomen kosten worden dus geminimaliseerd / onmerkbaar gemaakt.

Twee uiteenlopende voorbeelden:

- Action koopt alles in grote hoeveelheden aan en ook vaak bij failissementen van andere bedrijven. Hierdoor kunnen zij producten aanbieden aan een _zeer lage prijs_. Doordat het aanbod hierdoor vaak wisselt, kunnen zij geen webshop aanbieden.
- Steam zorgt ervoor dat het _koopgemak_ heel erg groot is, doordat je games van thuis uit kan kopen en direct kan spelen.

### Product Leadership (= focus op product)

De beste producten aanbieden. De focus van het bedrijf ligt op de kwaliteit. <br>
R&D is hiervoor zeer belangrijk.

-> Je streeft topkwaliteit na.

vb. Larian Studios met Baldur's Gate 3

### Customer Intimacy (= focus op klantrelatie)

Persoonlijk advies en maatwerk aanbieden aan klanten. <br>
De focus ligt op de relatie met de klanten (vb. kappers) of het aanpassen van het aanbod aan de klanten (vb. Spotify).

Dit is heel belangrijk als zelfstandige dienstverlener. (vb. loodgieters, IT-professionals)

# Strategieën evalueren

De strategie is de gekozen koers van de organisatie om langetermijndoelen te behaalden. Het is een plan om de middelen van de organisatie te zetten rekeninghoudend met de omgeving waarin ze werkzaam is.

Een strategie wordt op vier facetten geëvalueerd:

- Suitability (geschiktheid) -> Kunnen de doelen / doelstellingen gerealiseerd worden?
- Feasibility (haalbaarheid) -> Heeft de onderneming de middelen om de strategie te implementeren?
- Acceptability (aanvaardbaarheid) -> Zijn de stakeholders (intern en extern) tevreden met de strategie?
- MVO (Maatschappelijk Verantwoord Ondernemen / Maatschappelijke Voordelen) -> Is de strategie maatschappelijk verantwoord?
